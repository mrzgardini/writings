Ritratti: Karen Uhlenbeck https://dropseaofulaula.blogspot.com/2024/05/ritratti-karen-uhlenbeck.html

Nel corso della sua carriera ha lavorato in diversi campi, come la geometria analitica, studiando le equazioni differenziali usando la geometria differeinziale, la teoria di gauge, la geometria dello spaziotempo (e questo nonostante ritenesse la relatività generale troppo dura), la topologia con in particolare le applicazioni alla meccanica quantistica e i sistemi integrabili.
In particolare nel campo della teoria di gauge lavorò sulle equazioni di Yang-Mills-Higgs, ottenendo alcuni risultati che furono fondamentali nel lavoro di Simon Donaldson sugli istantoni che gli permisero di ottenere la medaglia Fields nel 1986. E no, gli istantoni non sono particelle, ma soluzioni alle equazioni del moto della teoria dei campi classica che, in un certo senso, si comportano come se fossero particelle (ovviamente questa è una versione semplificata della faccenda).
