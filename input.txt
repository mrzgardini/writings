Perchè? In fisica e matematica è la domanda, quella che porta da altre parti. Leggo una dimostazione o una legge e sgorga dalle orecchie la domanda, perchè? Perchè qualcuno ha messo tante fatica dietro quella frase o formula? Perchè?
Spesso quando studio un libro finisco in testi lontanissimi dall'oggetto, perchè? Perchè è un viaggio, il più bello, quello più allucinato, quello della mente attraverso le pagine. Più leggo più mi azzero.
Cito Kafka suggeritomi dal mio amico Donato: 'Se il libro che stiamo leggendo non ci sveglia come un pugno che ci martella sul cranio, perché dunque lo leggiamo? Buon Dio, saremmo felici anche se non avessimo dei libri, e quei libri che ci rendono felici potremmo, a rigore, scriverli da noi. Ma ciò di cui abbiamo bisogno sono quei libri che ci piombano addosso come la sfortuna'.
