Perché litigheremo su CRISPR https://www.iltascabile.com/scienze/dibattito-crispr/

“Ad ogni cittadino dovrebbe essere possibile scegliere di migliorare la propria condizione” sostiene il bioetico Maurizio Balistreri “dove questo non fosse possibile si creerebbero situazioni di profonda ingiustizia, non soltanto relativamente alle capacità e disposizioni che poi si svilupperanno, ma anche per quanto riguarda l’accesso ad attività e posizioni nella società”.

Innanzitutto, il caso cinese dimostra come sia difficile sorvegliare l’uso della tecnica CRISPR per far rispettare le decisioni internazionali. A differenza delle terapie geniche tradizionali, che richiedono laboratori molto specializzati e un notevole know how, l’utilizzo di CRISPR è facile ed economico, ed è alla portata di ogni laboratorio di biologia molecolare.

“Penso che manchino pochi anni”, ha dichiarato Penzias, “a Boston saremmo felici di farlo, e vorremmo farlo in modo responsabile”. La cautela non dipende dunque dai rischi sanitari, quanto dal timore che agendo fuori dalle regole si squalifichi agli occhi dell’opinione pubblica un intero settore, compromettendo anche le prospettive finanziarie delle società fondate dagli stessi scienziati e oggi quotate a Wall Street (Editas, Intellia, Crispr Therapeutics, Caribou). 
