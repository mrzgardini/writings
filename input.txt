Bernhard Riemann morì di tubercolosi a soli 39 anni. 
Alla notizia della sua scomparsa, la governante entrò nel suo studio e gettò molte delle cartacce che vi trovò. 
Poiché Riemann era allo stesso tempo disordinato e perfezionista, disseminate per la stanza vi erano pagine e pagine di scarabocchi che non aveva ancora ritenuto degne di essere pubblicate. 
Prima che un altro matematico della facoltà di Gottinga avesse la possibilità di entrare nella casa, la governante aveva già dato alle fiamme centinaia di pagine. 
Le carte sopravvissute furono consegnate alla vedova di Riemann, scomparvero per anni, per poi ricomparire cinquant’anni dopo. 
Da esse, purtroppo, emerge che il geniale matematico tedesco aveva effettivamente dimostrato molto più di quanto non avesse pubblicato.
Se si tiene conto che l’ipotesi di Riemann nasce da un unico saggio di dieci pagine, si può soltanto immaginare quali tesori siano andati perduti per sempre nel caminetto della cucina di una governante fin troppo ansiosa di mettere ordine. 
Quelle pagine mancanti di Riemann (che, forse, contenevano la dimostrazione della sua famosa ipotesi, dimostrazione che ad oggi i matematici non sono ancora riusciti ad ottenere) intrigano quanto la nota del 1637, a margine di una copia dell’Arithmetica di Diofanto, in cui Fermat affermò di disporre di una “meravigliosa dimostrazione” del suo teorema, che "non poteva essere contenuta nel margine stretto della pagina”.
Vincenzo Giordano <a href='https://www.facebook.com/permalink.php?story_fbid=pfbid0A1Zd28ywiF9iz4DUN9PVew7LkQBLY2NarjWp2pbWgJZ7UxaTNnMA43Piy9VHW8NVl&id=100068454900962'>https://www.facebook.com/permalink.php?story_fbid=pfbid0A1Zd28ywiF9iz4DUN9PVew7LkQBLY2NarjWp2pbWgJZ7UxaTNnMA43Piy9VHW8NVl&id=100068454900962</a>

> Josie Dunne - Same <a href='https://youtube.com/watch?v=7oNn9HgFr2Q'>https://youtube.com/watch?v=7oNn9HgFr2Q</a>
