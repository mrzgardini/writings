La maggior parte delle informazioni sono classificate top secret ma sappiamo di alcuni tentativi di volo del Falcon hypersonic technology vehicle della Darpa su cui poi si sono concentrate anche Lockheed Martin (con la sua skunkworks a lavoro pure su Aurora) e Boeing. Una sorta di enorme triangolo sparato da un razzo vettore Minotaur IV quadristadio che raggiunge la velocità monstre di mach 22 (il doppio di un Kinžal) per dare capacità agli States di prompt global strike (colpire qualsiasi parte del globo in un'ora), ma, con la capacità (per parafrasare la narrazione Lockheed Martin) di volo manovrato (con una tecnologia presa dal mondo aerespaziale). Se si vuole spendere meno e aver sicuro successo si può sempre ricorrere a un missile Minuteman con warhead termonucleare e veicolo di rientro (non sappiamo bene quali materiali siano usati) di tipo Mirv, una sorta di bomba a grappolo atomica da 20000 km/h che dovrebbe eludere i sistemi antimissile tradizionali.
