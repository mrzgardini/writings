'Ma il linguaggio della tesi è un metalinguaggio, e cioè un linguaggio che parla di altri linguaggi. Uno psichiatra che descrive dei malati di mente non si esprime come i malati di mente. Non dico che sia sbagliato esprimersi come i cosidetti malati di mente. Voi potreste - e ragionevolmente - essere convinti che essi sono i soli a esprimersi come si deve. Ma a questo punto avete due alternative: o non fate una tesi e manifestate il vostro desiderio di rottura rifiutando la laurea e mettendovi magari a suanare la chitarra; i fate la tesi, ma allora dovete spiegare a tutti perchè il linguaggio dei malati di mente non è un linguaggio 'da pazzi' e per farlo dovete usare un metalinguaggio comprensibile a tutti.'
Umberto Eco, Come si fa una tesi di laurea, Le materie umanistiche, Bompiani, 2001.
