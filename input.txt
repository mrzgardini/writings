Una fitta rete di basi segrete che si allunga fino al confine con la Russia per spiare le operazioni di Mosca in Ucraina (e forse anche oltre il confine). Il New York Times ha rivelato come da oltre dieci anni la collaborazione tra le intelligence di Kiev e quella di Washington si sia sviluppata in funzione anti-russa. Una collaborazione che è basata anche sull’addestramento da parte della Cia di un commando di élite ucraino, l’Unità 2245, per catturare droni russi e apparecchiature di comunicazione e consentire all’agenzia di intelligence americana di studiare e codificare i sistemi criptati di Mosca.
ilfatto
